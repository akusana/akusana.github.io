---
layout: list
title: Akupunktura
---

![Akupunktura](/assets/img/akupunktura.jpg){: style="float: right;margin: 5px;"}

Według tradycyjnej chińskiej medycyny, ciało ludzkie posiada wyznaczone szlaki (meridiany), którymi krąży energia „Qi”. Harmonijny, stały i łagodny przepływ „Qi” przez meridiany oznacza zdrowie – rozumiane w medycynie chińskiej szeroko: jako zdrowe ciało, jasność umysłu, bogactwo i powodzenie. Natomiast symptomy choroby pojawiają się wtedy, gdy przepływ energii zostaje zakłócony.

Zabiegi akupunktury mają za zadanie przywrócić swobodny przepływ energii w organizmie, dodać energii do narządów w których jej brakuje i zredukować gdy w jakimś miejscu jest jej za dużo. Akupunktura,choć kojarzy się z igłami, nie jest zabiegiem bolesnym, chociaż oczywiście odczucia podczas nakłuwania są kwestią bardzo indywidualną, ale generalnie akupunktura jest zabiegiem przyjemnym i relaksującym. 

Zabieg polega na nakłuwaniu i stymulacji odpowiednich punktów rozmieszczonych na ciele człowieka,takich punktów jest kilkaset. Najczęściej nakłuwane są punkty na rękach i nogach, są to tzw. punkty antyczne. Podczas jednego zabiegu nakłuwa się zazwyczaj kilka lub kilkanaście punktów. Igły do zabiegu są sterylne, jednorazowego użytku. Jeden cykl leczenia to zazwyczaj 10 -12 zabiegów. W leczeniu poważniejszych schorzeń używa się większej ilości zabiegów. 

Akupunktura jest coraz częściej uznawana przez medycynę zachodnią jako skuteczna alternatywa lub uzupełnienie konwencjonalnego leczenia. Na temat akupunktury powstało już tysiące prac naukowych,a na temat jednego tylko punktu „Żołądek 36” zwanego „Wielkim Lekarzem” i jego działania powstało takich prac ponad 2000 . Opracowania oraz ogrom rzetelnych informacji, a także badań naukowych na temat akupunktury można dziś znaleźć na wielu stronach internetowych np:

Prace naukowe udowadniające działanie akupunktury są dostępne m.in. na stronach:

- [Better health through better information about acupuncture’s scientific evidence](https://www.evidencebasedacupuncture.org)
- [Acupuncture for chronic pain](https://www.ncbi.nlm.nih.gov/pmc/articles/PMC4036643/)
