---
layout: list
title: Akupunktura
---

![Akupunktura](/assets/img/akupunktura.jpg){: style="float: right;margin: 5px;"}

Według tradycyjnej chińskiej medycyny, ciało ludzkie posiada wyznaczone szlaki (meridiany), którymi krąży energia „Qi”. Harmonijny, stały i łagodny przepływ „Qi” przez meridiany oznacza zdrowie – rozumiane w medycynie chińskiej szeroko: jako **zdrowe ciało**, **jasność umysłu**, **bogactwo** i **powodzenie**. Natomiast symptomy choroby pojawiają się wtedy, gdy przepływ energii zostaje zakłócony. 

Zabiegi akupunktury mają za zadanie przywrócić swobodny przepływ energii w organizmie, dodać energii do narządów w których jej brakuje i zredukować gdy w jakimś miejscu jest jej za dużo. Akupunktura, choć kojarzy się z igłami jest przyjemna i relaksująca, polega na stymulacji odpowiednich punktów rozmieszczonych na ciele człowieka, jest ich kilkaset. Najczęściej nakłuwane są ręce i nogi. Igły są sterylne, jednorazowego użytku. Do leczenia wystarczy zazwyczaj cykl dziesięciu zabiegów akupunktury. 

>Po serii zabiegów należy zrobić około 3 miesięczną przerwę. Jest tak dlatego, że kuracja akupunkturą działa jeszcze w czasie 3 miesięcy po wykonaniu serii zabiegów i w tym czasie zachodzą w organizmie procesy lecznicze. W leczeniu poważniejszych schorzeń używa się większej ilości zabiegów. 

Akupunktura jest coraz częściej uznawana przez medycynę jako skuteczna alternatywa lub uzupełnienie konwencjonalnego leczenia.  Na temat akupunktury powstało już tysiące prac naukowych, na temat samego tylko punktu **„Żołądek 36”** zwanego **„Wielkim Lekarzem”** i jego działania powstało ponad 2000 takich prac. 

Prace naukowe udowadniające działanie akupunktury są dostępne m.in. na stronach:

- [Better health through better information about acupuncture’s scientific evidence](https://www.evidencebasedacupuncture.org)
- [Acupuncture for chronic pain](https://www.ncbi.nlm.nih.gov/pmc/articles/PMC4036643/)
