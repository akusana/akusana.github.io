---
layout: list
title: Akupunktura kosmetologiczna
---

![Akupunktura kosmetologiczna](/assets/img/akupunktura-kosmetologiczna.jpg){: style="float: right;margin: 5px;"}

Jak wiemy, pierwsze oznaki przedwczesnego starzenia się zauważamy na naszej skórze, a szczególnie na skórze twarzy, która jest niezwykle czułym barometrem naszego zdrowia, a poszczególne jej strefy odzwierciedlają stan konkretnych narządów.  Jest także odzwierciedleniem psychiki oraz życiowych losów swojego właściciela. 

Akupunktura kosmetologiczna jest jedną ze skutecznych metod promowania zdrowia oraz piękna człowieka. Jest metodą nieszkodliwą oraz naukowo uzasadnioną. Oparta jest na zasadach holistycznych, czyli traktujących ludzie ciało jako całość.  Poprzez nakłuwanie biologicznie aktywnych punktów twarzy wpływa się na wygląd skóry oraz na prawidłowe działanie narządów i układów wewnętrznych. Proces odmładzania uruchamia się dzięki pobudzeniu naturalnych sił odpornościowych organizmu, skóra nie jest jednak stymulowana nadmiarowo i sztucznie (jak w przypadku wielu innych zabiegów kosmetycznych) i nie dochodzi do wycieńczenia jej komórek. Takie naturalne odmłodzenie zachowuje się długo i jest łatwe do pielęgnowania.  


Akupunktura twarzy wskazana jest zarówno dla kobiet jak i dla mężczyzn. Zabiegi najlepiej zacząć w wieku 30 lat. Właśnie w tym wieku wchodzimy w największy dekadowy okres zakwaszenia, a odporność organizmu spada. Akupunktura w tym okresie, poza działaniem upiększającym, ma silne działanie odbudowujące i wzmacniające siły odpornościowe organizmu. U kobiet najlepsze efekty akupunkturowego liftingu uzyskuje się okresie płodnym, po menopauzie niestety skuteczność liftingu obniża się.  

Kuracja zaczyna się od szczegółowego wywiadu i rozpoznania twarzy, wtedy decyduje się o taktyce i strategii zabiegów. Jedna kuracja to zazwyczaj 7-10 zabiegów, które wykonywane mogą być różnymi technikami w zależności od potrzeby ( technika pinezkowania, technika 100 punktów piękności , technika enterodermalna ).  Szybkość pozytywnych przemian zależy od wielu czynników ( wiek, hormony, styl życia, nałogi, sposób odżywiania, typ skóry, głębokość i ilość zmian na skórze itp.).  

Igły stosowane do zabiegu są bardzo cienkie i o specjalnym kształcie, co sprawia,że zabieg nie jest zabiegiem bolesnym, jednak w zależności od indywidualnej wrażliwości, mniej lub bardziej może być odczuwany moment przekłucia igły przez skórę. W razie potrzeby, dla zminimalizowania tego odczucia, stosuje się krem znieczulający. 

**Dlaczego akupunktura kosmetologiczna to dobry wybór?**

 - w naturalny i bezpieczny sposób spowalnia procesy starzenia
 - poprawianie urody tą metodą daje ogromny bonus w postaci poprawy stanu zdrowia, ogólnego samopoczucia i nastroju
 - nie wymaga wprowadzania obcych substancji i rzeczy do skóry twarzy tak jak w przypadku innych zabiegów kosmetycznych( botoks, restyling,mezoterapia, złote nici itp.)
 - nie powoduje uczuleń, a jedynym skutkiem ubocznym może być siniak
 - seans akupunktury kosmetologicznej jest w stanie zastąpić  kilka różnych zabiegów kosmetycznych 
 - efekty zauważymy już po 3 - 5 zabiegu
 - seria zabiegów odmładza twarz o 5 - 7 lat
 - efekt utrzymuje się około 5 lat 

**Jakie efekty można uzyskać stosując akupunkturę kosmetologiczną?**

 - zapobieganie, zmniejszenie, likwidacja zmarszczek
 - polepszenie jędrności skóry (pobudzenie produkcji elastyny oraz odbudowa warstwy kolagenowej )
 - poprawa owalu twarzy poprzez usunięcie ptozy policzków i wyrównanie linii kości policzkowych
 - korekcja fałdy nosowo-wargowej
 - podciągnięcie kącików ust
 - zmniejszenie obrzmienia twarzy oraz opuchnięć "worów" pod oczami ( aktywacja limfodrenażu twarzy  poprzez enterodermalną technikę nakłuwania)
 - poprawa kolorytu cery, odświeżenie i rozjaśnienie 
 - zmniejszenie "zwisów" skóry po odchudzaniu się
 - zmniejszenie rozstępów i fałd na skórze brzucha
 - zmniejszenie blizn i przyspieszenie ich gojenia

**Przeciwwskazanie do zastosowania akupunktury kosmetologicznej:**

 - zaawansowane nadciśnienie tętnicze
 - częste lub nieuregulowane zaburzenia rytmu serca
 - choroby onkologiczne w okresach chemioterapii lub radioterapii
 - padaczka
 - choroby związane z niekrzepnięciem krwi np. hemofilia lub przyjmowanie leków przeciwzakrzepowych
 - patologiczna kruchość oraz łamliwość naczyń krwionośnych, zaawansowana miażdżyca, tworzenie się zakrzepów i stwardnień ścianek naczyniowych
 - ciąża
 - ropne zapalenia skóry
 - infekcje w ostrym stadium, stany podgorączkowe, półpasiec
 - choroby skórne w ostrej fazie oraz reakcje uczuleniowe w ostrym stadium na twarzy.

**Techniki nakłuwania:**

Technika pinezkowania
 
Wykonuje się ją igłami o długości 7mm i grubości 0,14 mm . Specjalny, stożkowy kształt igły powoduje, iż nie przecina ona tkanki lecz ją rozsuwa nie uszkadzając naczyń i nerwów. W tej technice nakłuwa się głównie linie kresowe oraz zmarszczki, stawia się dużo igieł w małych odległościach. Nakłucia są płytkie 1,5 - 2 mm co odpowiada warstwie naskórka, który w sposób naturalny zostaje pobudzony. Uruchamiają się procesy odmładzające skórę między innymi właściwy metabolizm keratynocytów oraz pobudzenie histiocytów. Zostaje zlikwidowane napięcie mięśni twarzy oraz znacznie zwiększa się nawilżenie skóry. Wszystkie te procesy sprawiają,że linie kresowe redukują się w całości. 


100 punktów piękności

Do zabiegu stosuje się igły długości 8 mm i grubości 0,18 mm 
W tej technice nakłuwa się biologicznie aktywne punkty (BAP) na twarzy, które poza działaniem miejscowym na skórę, mają także,a może przede wszystkim, zbawienny wpływ na nasze zdrowie.  Już 5000 lat temu wschodni lekarze zauważyli powiązania pewnych punktów i stref na ludzkim ciele z konkretnymi organami. W wyniku wielu badań sformułowano teorię akupunktury i opisano ponad 800  punktów biologicznie aktywnych.  

Głównym zadaniem tej techniki jest przywracanie równowagi w ważnych systemach i układach organizmu. W wyniku kilkakrotnego zastosowania techniki następuje aktywowanie mechanizmów samooczyszczania się ustroju z toksyn i przywracania właściwej pracy narządów wewnętrznych. Po takich zabiegach można odczuć przypływ energii, lekkość fizyczną oraz poprawę nastroju. Skóra zaczyna oczyszczać się z różnego rodzaju wysypek, pryszczy i zmian wywołanych toksynami. 


Technika enterodermalna

Wykonuje się ją igłami enterodermalnymi o długości 30 do 50 mm i grubości 0,20 mm. Igły wprowadza się poziomo w skórę. Igła wchodząc w warstwę skórną nie przebija jej i nie rujnuje komórek,ale delikatnie je rozsuwa i separuje. Takie pobudzenie przestrzeni międzykomórkowej  powoduje,że uwalnia się masa substancji o wartościach odżywczych dla komórek skóry. Te wszystkie substancje są wyprodukowane przez własny organizm,więc nie wywołują żadnych skutków ubocznych  czy reakcji autoagresywnych,  między innymi wzrasta stężenie kwasu hialuronowego. Kwas ten wiąże wodę w skórze właściwej dając efekty liftingu i wypełnienia. Stosowanie techniki enterodermalnej znacznie też poprawia ukrwienie skóry, zwiększa się dopływ substancji odżywczych oraz dotlenienie  oraz przywracany zostaje właściwy metabolizm komórek skóry. 
Kolejną i bardzo istotną zaletą tej techniki  jest to, iż podczas jej stosowania znacznie wzrasta poziom serotoniny w organizmie. Jak wiemy ten "hormon szczęścia" w 90 % produkowany jest w jelitach. Stosując akupunkturę w górnej części twarzy (strefa jelit)  przywracana jest prawidłowa praca jelit,a deficyty serotoniny są uzupełniane.  
Technikę enterodermalną stosujemy nie tylko na skórze twarzy, także szyi, dekoltu, brzucha oraz ud. 
