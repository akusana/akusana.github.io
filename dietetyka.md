---
layout: about
image: /assets/img/blog/hydejack-9.jpg
description: >
  Hydejack is a boutique Jekyll theme for hackers, nerds, and academics,
  with a focus on personal sites that are meant to impress.
hide_description: true
redirect_from:
  - /download/
---

# Dietetyka 

Dietetyka według Tradycyjnej Medycyny Chińskiej należy do najbardziej sprawdzonych, kompleksowych i skutecznych systemów żywieniowych, jakie istnieją. Każdy rodzaj pożywienia, każdy produkt ma swoją "naturalną energię", podstawową naturę termiczną, która w specyficzny sposób oddziałuje na nasz organizm. Jakość termiczna oddziałuje na ciało w sposób ogólny: albo ochładza albo ogrzewa ciało lub tez działa neutralnie.  

Wyróżniamy produkty o naturze **gorącej**, **ciepłej**, **neutralnej**, **chłodnej** i **zimnej** i tu zasada jest prosta np. jeśli u pacjenta został zdiagnozowany nadmiar gorąca, to wtedy zalecane będą dla niego produkty o termice neutralnej i schładzającej np. ogórek, arbuz itd.  

Każdy produkt ma też swój smak, wyróżniamy ich pięć: **słodki**, **słony**, **kwaśny**, **gorzki**, **ostry**. Każdy z tych smaków ma inne istotne jakości, za pomocą których wpływa na organizm np. smak gorzki powoduje ruch energii w dół. To smak pomocny w leczeniu stanów zapalnych i zakażeń, oczyszcza naczynia krwionośne z wilgotnych, śluzotwórczych złogów cholesterolu i tłuszczów, na ogol zmniejsza tez ciśnienie krwi jak np. seler naciowy oraz żyto, ale smaku gorzkiego powinny unikać osoby niedoborowe, z objawami zimna, osłabione, szczupłe , nerwowe, wysuszone, a także osoby z chorobami kości. 

Dieta jest bardzo indywidualnie dopasowywana do pacjenta oraz jego schorzeń i co najważniejsze jest prosta w zastosowaniu. Nie trzeba posiadać egzotycznych przypraw, trudnych do kupienia produktów czy też wybitnych zdolności kulinarnych. Nie trzeba też liczyć kalorii, wartości odżywczych oraz witamin i składników mineralnych. Dieta dobierana jest ze względu na termikę i smak konkretnych produktów żywieniowych. Pacjent może sam wybierać spośród mnóstwa dostępnych produktów żywieniowych kierując się zaleceniami terapeuty. 
