---
layout: list
title: Tradycyjna medycyna chińska
---

Tradycyjna medycyna chińska (TMC) to system medyczny z wielowiekową tradycją. Oficjalne źródła dopatrują się jej początków ok. 2500 – 3000 lat temu. Oparta jest na różnorodnych metodach terapeutycznych, takich jak: akupunktura, dietetyka, bańki chińskie, masaż leczniczy, ćwiczenia fizyczne, moksoterapia. W 2019 roku Międzynarodowa Organizacja Zdrowia (WHO) uznała Medycynę chińską za naukę. Piękno medycyny wschodu polega na tym, iż traktuje ona człowieka jako całość (podejście holistyczne). Według TCM nie rozdziela się ciała, umysłu i ducha. Diagnoza i leczenie odnosi się do wszystkich trzech poziomów życia człowieka. Wszystkie te poziomy są ściśle ze sobą powiązane i wywierają na siebie ogromny wpływ. Niestety medycyna zachodnia patrzy na człowieka wycinkowo i skupia się głównie na leczeniu skutków oraz dzieli człowieka na części. Zapomniano o naukach żyjącego na przełomie V i IV w. p.n.e. greckiego filozofa Hipokratesa, uważanego za ojca medycyny zachodniej, który głosił, iż najważniejsze w leczeniu jest poznawanie pacjenta, a mniej istotne jest poznanie choroby oraz to, że główną siłą leczącą jest sama natura, a lekarz ma jej jedynie pomagać.

W medycynie chińskiej jedna choroba może mieć wiele przyczyn (korzeni), czyli ten sam objaw może mieć bardzo różne przyczyny w zależności od pacjenta np. bezsenność u jednej osoby może być związana z niedoborem krwi, a u kolejnego może być związany z nadmiarem emocji w sercu, a u jeszcze innego z napięciem w wątrobie czyli tzw. zastojem qi wątroby itd. i dlatego każda terapia dobierana jest bardzo indywidualnie.

Aby móc zastosować akupunkturę, moksoterapię, leczenie bańkami czy żywienie terapeutyczne w leczeniu konkretnych schorzeń, niezbędna jest właściwa diagnoza, która opiera się na obserwacji pacjenta, badaniu pulsu i języka oraz na szczegółowym wywiadzie, w którym pytania dotyczą wielu sfer życia pacjenta m.in.: dolegliwości, nawyków żywieniowych, stylu życia, doświadczanych emocji itp. Kluczem jest odnalezienie korzenia choroby, czyli jej pierwotnej, czasami bardzo głęboko ukrytej przyczyny i dobranie terapii tak, aby choroba została wyleczona i już nie powróciła.

W medycynie chińskiej niezwykle duży nacisk kładziony jest także na profilaktykę, czyli zapobieganie powstawaniu schorzeń. Każdego dnia ciało wysyła nam różne sygnały,a my bardzo często je bagatelizujemy, gdyż nie zdajemy sobie sprawy,że są to ważne znaki, które organizm wysyła nam po to, abyśmy coś w życiu zmienili, a jeśli tego nie zrobimy, to dojdzie do poważniejszych dolegliwości i chorób. Zadaniem terapeuty TCM jest więc dostrzeżenie u pacjenta pierwszych symptomów zaburzenia równowagi organizmu i dobranie takiej terapii, aby nie rozwinęło się poważne schorzenie. Warto więc zgłaszać się do terapeuty TCM już z małymi, czasem „dziwnymi”, niewyjaśnionymi i nieraz bagatelizowanymi przez lekarzy zachodnich symptomami. Moim zdaniem to właśnie w zapobieganiu poważnym chorobom tkwi największa siła medycyny wschodu. Dawni mędrcy uważali,że gdy ktoś kopie studnię dopiero wtedy, gdy odczuwa pragnienie, albo wykuwa broń, gdy bitwa już trwa, można mu tylko zadać pytanie: Czyż nie jest za późno na te działania? (z Kanonu medycyny chińskiej Żółtego Cesarza - Neijing Suwen).

Oczywiście terapie TCM nie są panaceum na wszystko, a efekty końcowe zależą od wielu czynników takich jak np.: stan pacjenta, wiek i zaawansowanie choroby oraz to, czy pacjent współpracuje i w jakim stopniu stosuje się do zaleceń. 

Zakres wskazań do zastosowania terapii wg TCM:

- Dolegliwości układu trawiennego (niestrawność,mdłości,refluks, wymioty, bóle brzucha, choroby jelit, zgaga itp.)
- Choroby układu oddechowego (zapalenie zatok, kaszel, przeziębienie itp.)
- Zaburzenia emocjonalne (lęki,stres, depresje, napięcia itp.)
- Zespoły bólowe spowodowane urazem lub związane z przewlekłą chorobą (bóle pleców, bóle głowy, bóle barku itp.)
- Zaburzenia ginekologiczne (zespoły napięcia przedmiesiączkowego, ból,nieregularne krwawienia miesięczne itp.)
- Łagodzenie objawów menopauzy
- Wspomaganie leczenia niepłodności
- Bezsenność
- Choroby oczu
- Choroby jamy ustnej i twarzy
- Wspieranie organizmu po ciężkich chorobach i wyniszczających terapiach
- Stany osłabienia, przemęczenie, wyczerpanie, braku odporności oraz wiele innych schorzeń i dolegliwości
- Przedwczesne starzenie się skóry, zmarszczki, głębokie bruzdy, blizny, przebarwienia ([akupunktura kosmetologiczna](https://akusana.pl/akupunktura-kosmetologiczna)) 
