---
layout: list
title: Przed pierwszą wizytą
---

Jesteś umówiony/a na pierwszą wizytę, oto kilka wskazówek jak się do niej przygotować i czego się spodziewać.

Wizyta rozpoczyna się od badania pulsu pacjenta, następnie przeprowadzany jest długi, wnikliwy wywiad, po wywiadzie dokonywane są oględziny języka i czasem jeszcze raz badany jest puls. W oparciu o puls, wygląd języka i wywiad stawiana jest diagnoza, a następnie w zależności od diagnozy przeprowadzany jest odpowiednio dobrany zabieg z zakresu medycyny chińskiej (akupunktura, moksoterapia, bańki, masaż), a także udzielane są wskazania dietetyczne.

**Aby wizyta przebiegła sprawnie i przyjemnie warto zastosować się do poniższych wskazówek:**

- przed wizytą obserwuj swoje ciało wnikliwiej niż zazwyczaj ( co jesz, jak zasypiasz i jak śpisz, jakie emocje towarzyszą Ci w ciągu dnia, ból (czy pojawia się w szczególnych sytuacjach, godzinach, co pomaga a co potęguje ból itp), jak się wypróżniasz, odczucie zimna i ciepła, duszności ,poty, palpitacje, mrowienia i wszelkie inne , nawet czasem dziwne dolegliwości będą tu miały znaczenie. 
- nie przychodź na wizytę głodny,ale też nie objadaj się i nie jedz produktów,które mogą zmienić kolor nalotu na języku np. kawa, czekolada, landrynki, lizaki itp 
- nie myj zębów przed samą wizytą i nie szoruj języka (zęby możesz umyć 2 godziny przed wizytą)
- przed wizytą nie bierz długiej gorącej kąpieli
- nie przybiegaj na wizytę w ostatniej chwili, zmęczony i zdyszany 
- ubierz się wygodnie 
- na pierwszą wizytę zagospodaruj co najmniej godzinę
- po wizycie nie planuj żadnych wyczerpujących zajęć np. uprawianie sportu. Na tyle na ile to możliwe zaplanuj relaks i odpoczynek.
